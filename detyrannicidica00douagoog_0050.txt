*324

hominibus ipsis obediaS, quam praeposterum fuerit? Dominus ergo
rex est regum : qui ubi sacrum os aperuit, unus pro omnibus semei
ac supra omnes est audiendus : iis deinde qui nobis praesunt homi-
nibus subjecti sumus : sed non nisi in ipso‚ Adversus ipsum si quid
imperent, nullo sit nec loco nec numero, »

His ex verbis non aliunde excutiendum est principium et fons
protestantium rationis; ab illo semine ortum est discidium inter
reformatam religionem et regium imperium, odiaque et certamina
quae maximis auctibus in posterum tempus creverunt. Ex illo prae·
cepto quasi ex fonte communi emanaverunt et deterrima scelera et
virtutis constantiaeque nobilissima acta. Quod si extollat mentem
humanam et virtutem obtemperationemque legibus divinis in
summam quasi'arcem seponendo ut ab assultibus humanae po-
tentiae in tuto sint, aliquid certe inest et nobile simul et aequum.
Sed si sublimia illa praecepta deciderint in turbulentum aevum
pravisque artibus additum, furentibus cupiditatibus et depravatae
religioni arma ministraverint, ambitionique praetenderint excusa-
tionem. Quod effectum est decimo sexto seculo per civiles religio-
sosque motus quibus agitata est illa aetaS. Ab illa Calvini sententia
et factiosa nobilitatis consilia originem duxere, caedesque ortae sunt
ut argumento est Franciscus Guisius occisus a Politroto pariter et
sublimis Colinii ¹ mens virtutesque eximiae multorum protestan-
tium et integerrimi mores.

Scitum est quantumvis conati sint reformatae religionis arbitri et
doctores ut sibi gratiam principum et magistratuum conciliarent,
plerumque ad dimicationem et discordiam rem venisse. Religionis
, enim proprietas aliquid demum prae se gerit libertatis politicae. Ubi
subditus civis nullius est momenti, qui fieri potest ut conscientia
ejus et intima mens magni sit? Ad hoc in civitate alienae auctoritati
subdita qua ratione possit exsistere ecclesia libera et sui compos?
Illa ex positis principiis necessario consequi Reformatio citissime
animadvertit et inde effectum est ut a regia potestate alienata sit.
Simul litterarum veterum redintegratum studium, et assidua cum
antiquis scriptoribus conversatiO, operumque pertrectatio moralium
politicorumque, PlatoniS, Aristotelisque, historicorum et oratorum,
studiosaque monumentorum et originum historiae nostrae investi-
gatio , ac praecipue sacrosanctae Scripturae , novum quemdam

1. In hac thesi, latinam versionem secuti sumus nominum propriorum quae
in Thuani Historiarum libris continentur.

