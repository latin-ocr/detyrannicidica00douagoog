- 403 -

ciando adversarios antecessere ex quo manibus excidit sceptrum.
Utrique professi sunt se libertati non gratuito amore inservire, sed
tantum novas res affectare ut factionis suae commodis indulgerent.
Eruendum regum imperium utrique aggressi sunt, quod domina-
tionem occupandam, non libertatem instituendam votis affectabant.

Nec tantum scribendo vel rerum rationes scite explanando quod ’

mens parturiebat exprompsere, sedin bella civilia, in cruentissimas
caedes nefarius erupit furor, parique apud posteros et protestantes³
et catholicindamnatione infamandi sunt, quod neutri ad excelsiores
aequi et justi leges respexere.

Quod si ad magna vitae moralis principia erexerimus oculos et
gravissimam juris publici quaestionem agitaverimus qua arte 'pro-
pugnandi, quibusve armis accingetur populus adversus principes vi
summam potestatem adeptos vel improbe et violenter exercenteS,
parum novi luminis a decimo sexto seculo affulgebit. Namque inter
doctrinam vel religiosissimam et usum experientiamque usque in-
truditur vis invicta humanarum libidinum, quae nova semper ante
pedes suggerunt, quibus offendit recti conscientia haeretque mens
dubia et moesto angore distenta.

Ad haec solvenda Secundatus, ipse nil sere lucidius valentiusve
obtendit quam Aristoteles plus viginti seculis antea. At verborum
ipso tenore et¹ clementiori habitu in hac difficiliet quasi lubrica'
quaestione, quam aequo et placido animo fere non tractari possis,
significat et testatur quantum a rudibus et feris humaniores in dies ·
et liberaliores evaserint publici mores ε hoc forsan apud recentiores
rerum publicarum ratio a veterum institutis et moribus maxime
discrepat. Et quod magis notatione dignum, instituta recenter ratio·
in Gallia regimenque populare ad emendandos et leniendos mores
optime profecit, ut nullus sit hodie inter Gallos quin satis habeat
abdicatione tantum poenas debitas sumi ab improbo rerum arbitr0.
Doctrina vero quae caedem publicam suadet a quovis vere libertatis
fautore respuitur et quam severissime condemnatur. Abolitum anno
1848 capitale supplicium de politica causa nemo est qui posterius
restituendum existimaverit. ”

FlNlS

