·-81—

corporiS, communisque adeo matriS‚ quae patria est, interitum
molientem, cuivis impune ac citra offensam facere permittatur.
Quod inter christianos tanto magis licere debet, quanto majus est,
quod iis a tyrannis non reipublicae tantum, sed et religionis peri-
culum creatur. Accedit, quod tum princeps esse desinit, jusque
dominii omnino amittit, cum et jure ipso deponi constet, et prae-
terea impossibile sit eumdem patrem simul atque hostem esse. »
In septimo decimo capitulo, doctrinam de tyrannicidio suffulcit

, exemplorum 'auctoritate quae invocari solent et ex theologis hauriri.

Inter plures Joannem Saresberiensem appellat, etiamque Gersonem.
cujus verba prolata ad vim vi repellendam tantum spectant, id est
ad jus resistendi, minime vero ad jus occidendi. Huc accedunt ex
ordine omnes tyrannorum caedes ex sacris profanisque annalibus
relatae.

Sequitur disceptatio qua objectionum pro tyrannis solutionem
exhibet. Auctorem nostrum per confusam et indigestam discepta-
tionem pedetentim non sequemur; sat erit ad definiendum qua arte
argumentandi potiusve cavillandi usus sit, unum excerpere locum
quo a se ipso sibi objecta refutat. At enim, inquit, nec Joannes
Baptista, nec ChristuS, nec Apostoli jus illud docuerunt. « Illud
vero levissimum, quod non Joannes Baptista, non ChristuS, non
Apostoli in regem impium surgere, aut de medio eum tollere
docuerunt. Quasi vero eadem instituendae ecclesiae ratio, atque
institutae esse credenda sit. Ac non prius plantari et irrigari vineam,
quam incidi oporteat. Adde quod nec id licuit, curn potestas impio-
rum superior esset. Sed neque illi Christum professi erant, ut cogi
in verba ejus mortis supplicio possentsssed tum demum scilicet id
datum est, cum id prophetae impletum est : Erunt reges nutriti tui,
et vultu in terra demisso adorabunt te, et pulverem pedum tuorum
lingent. In quae tempora ut ventum est, sic uti jure suo respublica
Christiana profecto potest et vero debet. »

Denique Bucherus ad Henricum tertium admovet quidquid de
tyrannicidio rationibus comprobatum deduxerit. Demonstrato pri·
mum quibus notis tyrannus a rege dignosci possit, in Henrico pro-
nuntiat inesse omnia quibus exstet tyrannuS. Quippe qui primum
non legitime in regnum ingressus est : « Henricus ut legitime Carolo
nono fratri, naturali morte, sine mascula prole occumbenti succe-
dere potuerit, quod eo tamen veneno per scelus exstincto (quo minis-
terio, quave arte nihil dicimus) in regnum ingressus est, quis legi—
time regnum invasisse, ac non potius tyrannice fateatur?.... Dignus

Domamm. 6

