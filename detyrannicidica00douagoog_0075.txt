...57—

rint, molli aeque et vivida oratione in has voces effertur ι « Valeat
igitur omen, ut Franci vere proprieque dicantur, qui tyrannorum
servitute depulsa, honestam, etiam sub regum auctoritate, liber-
tatem sibi retinendam putarunt. Non enim regi parere servitus est:
neque qui regi parent continuo servi habendi sunt; sed qui tyranni
subjiciunt, ii demum vilissimo servorum nomine appellandi sunt.
Itaque reges semper Franci habuerunt, etiam tum quum assertores
se ac vindices libertatis profitebantur ε et quum sibi reges consti—
tuerunt, non tyrannos, aut carnifices, sed libertatis suae custodes,
praefectos, tutores sibi constituerunt. >³

Hac fictione perita, dum studebat ex antiqua regiae potestatis
disciplina aliquam quasi libertatis scintillam excudere, Hotomanus
patrio inserviebat amori, populariumque studia incendebat in se
conversa. Quum enim conferendo habitam apud Graecos Roma-
nosve rempublicam cum Germanorum annalibus regiisque Gallorum
gentibus a Merovaeo Caroloque magno ortis consimile aliquid fuisse
perhiberet id conspicuum efficiebat uno quasi tenore et cursu per
seculorum ,seriem superstitem usque et vivacem viguisse libertatem.

Quo demum spectet et quid secum ferat liber de Franco-Gallia
his brevibus passim excerptis explanare possis: « Ouod regalis
dominatuS, si sine freno relinquatur, ubi in tantam omnium rerum
potestatem, tanquam in ludibricum locum, venerit, facillime in
tyrannidem delabitur... » Ideo populis inesse debet jus ut suo
arbitrio sibi rectorem deligant, « non haereditario jure sed populi
judicio et suffragiis ». Voluntatem et placita cujusvis subire « non
hominum liberorum est et lumine ingenii utentium, sed pecudum
potius et brutorum consilii expertium ». Itaque « jus omne et
creandorum et abdicandorum regum penes solemne gentis conci-
lium... Depositio regis et alterius institutio non ad episcopum
tantum modo, neque ad clericum aliquem, aut clericorum colle·
gium pertinet, sed ad universitatem civium inhabitantium regio—
nem, vel nobilium, vel ipsorum valentiorem multitudinem. »

Miro favore et studio exceptus est liber et saepissime typis effic-
tus, avideque trium editionum exemplaria intra unum annu11'1
abrepta, simul atque in gallicum sermonem a Simone Goulartio
opus translatum. Sane a principibus catholicis prohibitus est liber,
sed nihil aliud profectum est quam ut latius propagatus fuerit.
Ipse Hotomanus refert, in epistola die septima Januarii anni 1575
scripta, quondam a Sabaudiae praecone proclamatas esse de Franco-

