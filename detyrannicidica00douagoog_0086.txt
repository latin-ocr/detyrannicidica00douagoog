...68-

a populo legitimam comprobationem elicuerit, pro titulo habenda
erit popularis assenti0, et jure obtinet quod usu tantum gerebat.
Tunc demum populus parere debet; ni faciat, nulla sit potestas
cujus de jure perpetua non sutura sit disceptatiO. Qua sententia
videtur Languetus nonnihil infirmare quod stricte deduxerat
hactenus a contractu. Non enim libenter populus assentiet, sed
metu et vi coactus : quae consentio secundum jus civile nulla erit
et nullius effectus Ut instauretur tyrannus in legitimum regnum,
potestate sese abdicet oportet, atque ita expostulet a voluntate po-
puli liberum consensum : sin aliter, quid 'valeat male rata potestas?

Quod vero ad legitimos reges improbe et impotenter magistratum
exercentes spectat, non habendi sunt tyranni, si quid forte neglexe-
rint vel deliquerint, nec bellum illico indicendum : veri etiam tyranni
primum tolerandi sunt et omnibus ante modis utendum cst quam
armis; sed si pertinaciter in pravis artibus perstiterint rebelles
habendi sunt et ideo dejiciendi.

Hic quoque institutam in secunda quaestione exceptionem renovat
resistendi jus magistratus tantum penes esse, sive univerSOS, sive
complures3 privatos vero omnino ejus exsortes esse.

De quarta quaestione nihil dicemus parum materiae nostrae con·
sentanca : an jure possint, aut debeant vicini principes auxilium
ferre aliorum principum subditis, religionis purae causa afflictis,
aut manifesta tyrannide oppressis.

Huberti Langueti liber maxime idoneus nobis esse visus est, ad
dignoscendum qua mente quove afflatu instincta fuerint opera
politica, quae in lucem a Calvinianis prodita sunt, post Sanbartho-
lomaeam caedem. Rationem exhibet civilium certaminum, quae
protestantes ediderunt a principibus fulti et aliquot civitatibus; et
patratum explanat tyrannicidium a privato in tyrannum absque
titulo, id est a Politroto in Franciscum Guisium, verbaque Langueti
haberi possunt ut minae in ceteros principes gentis Guisianae
intentae.

Certum est Vindicius contra tyrannos ex omnibus Calvinianorum
libris notissimum fuisse et argumentorum solerti dispositione et vi
impellendi ad facinus gravissimum.

Inter alia tamen ‘scripta debetur mentio Buchanani libro, anno
1579 edito sub hoc titulo : de Jure reqni apud Scotos, eleganter
et concinne scripto, qui animum libertatis observantissimum osten·
dit, et nescio quid in confabulando subtilitatis et urbanitatiS, quo
Platonem eum imitatum esse quidam aequalium voluerunt.

