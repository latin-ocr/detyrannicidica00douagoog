-13.-

sibi hoc datum esse negotium contenderet ut inter homines pacem,
fidem, morum integritatem tueretur, negat aequo animo se tolera-
turam flagitia, aut Dei contemptores vel reges superbos. Humilium
in potentes suscipit patrocinium et vexatorum in tyrannos oppri-
mentes, Itaque, per medium aevum, se immiscet subditorum princi-
pumque contentionibuS‚ inter eos decernit et dijudicat, et summum
quoddam arbitri jus sibi addicit: quod a suprema et· universali
dominatione haud ita longe distat. Ecclesia supra rempublicam
sese extollit; sed quoniam dignitateS, leges, munera et arma pro-
pria per se habet, novam quamdam rempublicam juxta priorem
insitam et coagmentatam constituit, moxque ad eam in se absor-
bendam nititur. Ita christiana religio a libertate orta ad novam
quamdam tyrannidem tendit, dominationem scilicet theocraticam ¹.
Ra'tio et disciplina Novi Testamenti doctrinis Veteris Testamenti
cedunt, moresque ab Hebraeis traditi de sacerdotum dominatione
in lucem iterum proferuntur et paene gentibus imponuntur.

Sed reluctatur civilis societas et adversus ecclesiae assultus obni-
titur, donec post diutinam dimicationem libertatem recuperet.
Illis contentionibu3‚ illa victoria pleni sunt annales a medio aevo
usque ad decimum sextum seculum. Propterea antequam deci-
mum sextum seculum, quae vera nobis est proposita materia, attin-
gamuS, paucis explanandum est quibus doctrinis de tyrannicidio
indulserint praecipui in medio aevo theologiae doctoreS.

Qua aetate, exorta est et floruit pravissima illa rerum politicarum
disciplina, quae odium in civilem potestatem usque ad tyrannici-
dium incitat et extra modum evehit et exaltat pontificale domi-
nium. ’

Primus apud scriptores ejus aetatis fuit, qui illustri exemplo
ecclesiae dominationem et popularis juris amorem arctissime con-
junxerit, ,Ioannes saresberiensis, qui florebat intra 1110 et 1180
annum, amicus Thomae archiepiscopi Cantuariensis et ferventissi-
mus ejus socius in contentione infensissima adversus Anglorum
regem. In libello cui inscribitur Policraticus sive de nuqis curialium
et vestiqiz‘s philosophorum ², illud aequum esse censet et demons-
trandum suscipit ut pontifex regibus imperare debeat, etin prin-
cipum potentiam acerrime invehitur, praedicans unum csse papam
qui tyrannidem et violentum imperium frenare possit ¹{eumdem

1. Vide doctissimi viri P. Janet opus sub hoc titulo editum anno 1872 t His-
toire de la science potitique dans ses rapports avec la morale, t. Ι, p. 344 et 345.
2. Lugduni Batavorum, ex officina Joannis Maire, 1639.

