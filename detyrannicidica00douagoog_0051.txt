..33-

sensum , novamque rerum publicarum rationem peperere , et
animos ferociores ac populorum libertati impensius faventes : quas
quum diutissime in animis parturientibus refocillata essent, ali· ·
quando eruperunt et furiose post Bartholomaeam diem debacchata
sunt ¹.

Ceterum. quamdiu theologorum inspiratione etauspicio res gestae
sunt reformationiS, pax agitabatur; in propaganda fide et alli·
ciendis persuasione animis omnem operam impendebant, negligen-
terque aliis et- mercedes et fructuosa munera et auctoritatem in
regiis popularibusve consiliis condonabant. Sed quum procurandis
novae religionis rebus praepositi sunt Navarrus et CondaeuS, nova
concepta, novique instinctus praevaluere. ArtificeS‚ privati civeS,
clerique humiles vel litterarum alumni ad supplicium proripi po-
tuerant non repugnantes; sed nobiles illi viri gladium, qui in
promptu esset, in otio torpere non sustinuerunt et ad Dei causam
defendendam eduxerunt.

Necessario bellum ex libidinum concursu et cupiditatum confla-
gratione orturum erat. Quae hactenus religiosa fides fuerat, politica
factio evasit, et Reformatio mutatis ultro moribus quod consequi
debebat subiit, magno quidem suo damno. Illud instare praeviderat
Calvinus : simul atque gladii destricti suut, substitit nec latius pro-
gressa est nova doctrina, quumque multis abhinc annis plurimi
fuissent qui se illi addixissent, jam fere nulli fuerunt, quique ad
haereticas opiniones transgredi acriter sustinuissent, a rebellando
abhorruerunt. Humiles viri et pacis artibus devoti, qui avidissimis
auribus praedicantium praecepta exceperant, suspectos habuere nobi-
leS‚ novos religionis suasores bellico pulvere fuscatos et ferro vestitos

Quacumque ratione res sese gesserit, armis infensis decertatum
est post initum Ambosianum tumultum, qui primum protestantibus
et noxae fuit et detrimento. Post horrendas trucidationes Ambo-
sianaS‚ Vassiaci strages a Francisco Guisio patrata in inermes calvi-
nistaS‚ qui rebus divinis peragendis intenti erant, impulit ad rebel-
landum quasi signo dato primores nobilitatis, principem Condaeum
et Colinium ; et tunc ortum est cruentissimum e civilibus posteriorum
temporum bellis.5“l'³eropportune in catholicos aeque ac protestantes
intendi potest et transferri ferox illud et vehemens carmen quo
catholicus Ronsardus calvinistas insectatus est; nam utrique pariter
tuebantur et praedicabant]

1. Vide P. Janet, t. ll, p. 154-155.
boniacus. 3

