CAPUT DUODECIMUM

DE.TYRANNICIDIO APUD CATHOLICOS‚ POST ABOLITAM HENOTICORUM
CONFOEDERATIONEM, HENRICO QUARTO REGNUM ADEPTO

Tanta incitamenta, iltaeque de tyranno caedendo hortationes ad
naturalem eventum pergere debebant. Jamjam Henricus quartus,
abjurata protestantium fide, purgatus et emendatus e manibus
archiepiscopi Bituricensis evaserat, assentientibus plurimis inter

principes Gallicanae ecclesiae, intraque moenia sua eum Parisii sub·

misse receperant3 atque'Henoticorum confoederatio ad extremam
desperationem redacta erat, anno 1594.

“ Eo ipso tempore in caput Henrici persaepe mors intentatur, ar-
manturque continuo manus. Qua ratione et causa a perpetrando
facinore Barrerius prohibitus sit per Lutetiae obsidionem nemini
non notum. Cujus post inane inceptum prodiit CastelluS, qui regem

. cultro in labro superiore percussit et ipse excidit infecta re; sed⁹

eausa fuit cur Jesuitae e finibus Galliae expulsi sunt.

llla enim facinora ab obcaecatis prava religione mentibus orie-
bantur, et Jesuitis crimini datum est quod Barrerium incitavis-
sent et praeceptis monitisque Castellum instigavissent. Catholici et
qui eis tunc praeerant, Jesuitae perhibebant non posse regem legi-

· timum prius haberi vel rite absolutum quam summus pontifex· ipse

solemni piaculo lustrasset et indictis anathematibus exemisset.

Postquam vero Clemens septimus regem solemniter absolvisset, et
in fidelium communionem admisisset, nihilo secius tunc furentissimi
homines clamitare vel ab ipso summo pontifice Navarrum haud
potuisse jure et rite absolvi, tyrannumque et usurpatorem eum esse
qui subditorum libertatem opprimeret, haereticumque qui animos
popularium in perditionem mergeret.

 

 

